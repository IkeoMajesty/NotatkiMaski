---
aliases:
  - Elias
---

Dziennikarz który wynajmował mnie bym zdobył informacje na kilka tematów. 
Ostatnio prowadził [[dochodzenie Eliasa odnośnie wyprawy Carlyle'a|dochodzenie]] odnśnie [[Wyprawa Carlyle'a]] i podobno miał na ten temat ważne informacje.
Zamordowany w Nowym Jorku w pokoju hotelowym [[Hotel Chelsea]]. 
Miał wycięty znak który wskazywał na powiązanie z [[Kult Krwi]] 
[[Jonah Kensington]] to jego wydawca i przyjaciel.


O samym Eliasie:
Pamiętasz, że Jackson Elias jest Afroamerykaninem średniego wzrostu i budowy. Sprawia wrażenie śmiałego i przyjacielskiego. Pochodzi ze Stratford w Connecticut, a jako sierota wcześnie nauczył się radzić sobie w życiu. Nie ma żadnych żyjących krewnych ani stałego adresu. Lubisz go i cenisz sobie jego przyjaźń, nawet jeśli między waszymi kolejnymi spotkaniami mija kilka miesięcy lub nawet lat. Gdyby stało mu się coś złego, zasmuciłoby cię to, a może nawet skłoniło do próby pomszczenia jego krzywd. Dzięki Jacksonowi Eliasowi świat jest lepszym miejscem. Elias mówi biegle w kilku językach i cały czas podróżuje. Lubi spędzać czas z ludźmi, pali fajkę i nie pogardzi szklaneczką czegoś mocniejszego od czasu do czasu. Elias jest sumiennym, porządnym i punktualnym człowiekiem – niestraszne mu bójki czy oficjele. Jest w dużej mierze samoukiem i w wielu dziedzinach nie ma formalnego wykształcenia. Kiedyś był sceptykiem, ale po wydarzeniach w górach Peru zaczął kwestionować swoje poglądy. Jednak w większości spraw nie udało mu się znaleźć dowodów na istnienie nadnaturalnych mocy, magii czy mrocznych bóstw. Jego wnikliwe prace badawcze zawsze opierają się na jego własnych doświadczeniach. Największą wadą Eliasa jest prawdopodobnie jego tajemniczość – nigdy nie omawia swoich projektów, dopóki nie ma przygotowanej finalnej wersji pierwszego szkicu tekstu. Jego prace skupiają się na charakterystyce i analizie kultów śmierci. Jego najsłynniejsza książka to SYNOWIE ŚMIERCI, która ukazuje współczesne kulty thugów w Indiach. Wszystkie jego publikacje opisują, jak kulty manipulują strachem swoich członków. Kultystów śmierci charakteryzują niepoczytalność oraz poczucie niedoskonałości, które próbują rekompensować przez zabijanie niewinnych, aby poczuć się władczo lub wyjątkowo. Kulty przyciągają ludzi o słabej woli, jednak ich przywódcy zazwyczaj są sprytni i posiadają zdolności manipulacji. Kiedy strach przed kultem znika, kult przestaje istnieć. Lista publikacji Eliasa: 
• CZASZKI NAD RZEKĄ (SKULLS ALONG THE RIVER) (1910) – opis kultów łowców głów w Nizinie Amazonki. 
• MISTRZOWIE MROCZNYCH SZTUK (MASTERS OF THE BLACK ARTS) (1912) – przegląd rzekomych kultów czarnoksięskich w historii. 
• DROGA TERRORU (THE WAY OF TERROR) (1913) – analiza systematyzacji strachu w organizacjach o charakterze kultu; pozycja ta otrzymała bardzo dobrą recenzję od George’a Sorela. 
• DYMIĄCE SERCE (THE SMOKING HEART) (1915) – pierwsza część omawia historyczne kulty śmierci w kulturze Majów, druga skupia się na współczesnych kultach śmierci w Ameryce Centralnej. 
• SYNOWIE ŚMIERCI (SONS OF DEATH) (1918) – charakterystyka współczesnych thugów; Elias zinfiltrował kult i napisał książkę na ten temat. 
• WIEDŹMIE KULTY W ANGLII (WITCH CULTS OF ENGLAND) (1920) – zebrane informacje na temat sabatów w dziewięciu angielskich hrabstwach; Rebecca West uznała część materiałów za mało znaczące, a wywody Eliasa za przeintelektualizowane. 
• CZARNA MOC (THE BLACK POWER) (1921) – rozwinięcie tez zawartych w DRODZE TERRORU, a także materiały dotyczące azjatyckich i afrykańskich kultów śmierci; znajduje się tu kilka wywiadów z anonimowymi przywódcami kultów. 
• GŁODNI UMARLI (THE HUNGRY DEAD) (1923) – omówienie peruwiańskich i boliwijskich kultów śmierci, które przetrwały od czasów konkwistadorskich do współczesności. Co ciekawe, szczegóły, które mogły zostać zapamiętane przez Badaczy towarzyszących Eliasowi, zostały pominięte, a kult kharisiri został zaprezentowany jako zło czysto ludzkiego pochodzenia. Wszystkie książki zostały opublikowane przez wydawnictwo Prospero House z Nowego Jorku, a zredagowane przez jego właściciela i redaktora, Jonaha Kensingtona. Kensington jest dobrym znajomym Jacksona Eliasa i część z was mogła go już kiedyś spotkać.


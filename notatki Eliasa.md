---
aliases:
  - notatki
---


Pierwszy zbiór notatek z Nairobi jest listą biur, przedstawicieli władz i plemion, które [[Jackson Elias|Elias]] odwiedził podczas poszukiwania materiałów dotyczących kultów i ich rytuałów. Elias wspomina o Rogerze Corydonie ([[Roger Corydon]]), Podsekretarzu ds. Wewnętrznych, przedstawicielu władz kolonialnych. Jednak zaznacza, że nie dowiedział się niczego rozstrzygającego. Elias traktuje sceptycznie oficjalny raport dotyczący masakry ekspedycji Carlyle'a. 

Drugi zbiór notatek opisuje wyprawę Eliasa na miejsce masakry. Odnotowuje, że ziemia w tym miejscu jest całkowicie jałowa, a wszystkie okoliczne plemiona unikają tego obszaru, twierdząc, że miejsce jest przeklęte przez Boga [[Bóg Czarnego Wiatru|Czarnego Wiatru]], który rezyduje na szczycie pobliskiej góry (Patrz: [[Góra Czarnego Wiatru]]). 

Trzeci zbiór jest zapisem rozmowy z Johnstonem [[Johnson Kennyatt|Kennyatt]]ą, który twierdzi, że zabójstwo dokonane na członkach [[Wyprawa Carlyle'a|ekspedycji Carlyle'a]] mogło być dziełem Kultu [[Kult Krwawego Języka|Krwawego Języka]]. Powiedział, że kult rzekomo ma swoją siedzibę w górach, a jego najwyższa kapłanka jest częścią Góry Czarnego Wiatru. Elias jest uprzejmie sceptyczny, ale Kenyatta upiera się przy swojej wersji. Cytując przedstawicieli miejscowych plemion, Elias pisze o strachu i nienawiści, jakie wzbudza w nich Krwawy Język, a także o tym, że plemienna magia nie potrafi ochronić ich przed kultem, a bóg czczony przez jego członków nie pochodzi z Afryki. 

Czwarty zbiór jest zapisem kolejnej rozmowy z Kenyattą. Elias potwierdził w kilku niezależnych, wiarygodnych źródłach, że [[Krwawy Język]] istnieje, jednak nie znalazł bezpośrednich relacji, które mógłby potraktować jako dowody. Opowieści mówią o dzieciach wykradanych w celu złożenia w ofierze, a także o istotach z wielkimi skrzydłami, które przylatują z [[Góra Czarnego Wiatru|Góry Czarnego Wiatru]], aby porywać ludzi. Kult czci boga nieznanego folklorystom, który nie wpisuje się w tradycyjny afrykański wzorzec bóstw. Elias wylicza ludzi, z którymi rozmawiał: " [[Sam Mariga]], stacja kolejowa", [[Neville Jermyn]], dr [[Starret]], por. [[Selkirk]], płk [[Endicott]]. 

Piąty zbiór, a raczej pojedyncza kartka papieru, ma przypominać Eliasowi o tym, że plan tej części [[Wyprawa Carlyle'a]], która miała miejsce w Kairze (patrz [[Kair]]), powinien zostać dokładnie przeanalizowany. Elias jest przekonany, że powód, który skłonił ekspedycję do dodatkowej podróży do Kenii, znajduje się nad Nilem. 

Szósty zbiór jest zapisem długiej rozmowy z por. Markiem [[Mark Selkirk|Selkirk]]iem, dowódcą grupy ludzi, która znalazła szczątki ekspedycji Carlyle'a. Selkirk podkreśla, że odnalezione ciała były w stosunkowo dobrym stanie jak na czas, który spędziły na otwartym terenie - " tak jakby sam rozkład nie miał wstępu do tego miejsca". Druga rzecz, o której mówi, to fakt, że ciała ofiar były rozszarpane, tak jakby zrobiły to zwierzęta, jednak nie jest w stanie powiedzieć, jakie stworzenia byłyby w stanie zrobić to tak metodycznie. " Niewyobrażalne. Niewytłumaczalne". Selkirk zgadza się z teorią, że [[plemiona Nandi]] mogły mieć coś wspólnego z tym zajściem, ale podejrzewa, że zarzuty postawione prowodyrom zostały sfingowane. " To nie byłby pierwszy taki przypadek" - dodaje cynicznie. W końcu, Selkirk potwierdza, że pośród ciał ofiar nie znaleziono nikogo rasy kaukaskiej - były tam tylko zwłoki kenijskich tragarzy rozwleczone po jałowej równinie. W oficjalnym śledztwie podano inną informację. 

Siódmy zbiór znów nie jest zbiorem - to kolejna pojedyncza kartka. Elias spotkał [[Nelson "Nails"]]a w barze [[Bar Victoria|Victoria]] w Nairobi. Nelson był najemnikiem pracującym dla grupy Włochów na granicy somalijsko-abisyńskiej i uciekł do Kenii po tym, jak zdradził swoich pracodawców. Nelson twierdzi, że widział Jacka [[Jack Brady|Brady]]'ego żywego w Hongkongu nie dalej jak dwa lata przed pojawieniem się Eliasa w Kenii, a długo po tym, jak Brady i reszta ekspedycji Carlyle'a zostali uznani przez kenijski sąd za zmarłych. Brady był życzliwy, ale powściągliwy i milczący. Nelson nie naciskał na rozmowę. Ta informacja tylko wzmocniła przekonanie Eliasa, że członkowie ekspedycji mogą ciągle żyć. 

Ósmy zbiór opisuje możliwą strukturę książki na temat Carlyle'a, ale nie nadaje jej jeszcze charakteru - znajdują się tam wpisy typu " napisać, co się stało" i " wyjaśnić dlaczego".